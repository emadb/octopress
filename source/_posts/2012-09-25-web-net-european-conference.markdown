---
comments: true
date: 2012-09-25 14:30:57
layout: post
slug: web-net-european-conference
title: Web.net european conference
wordpress_id: 419
---

[Simone](http://codeclimber.net.nz/) e [Ugo](http://tostring.it/) ce l'hanno fatta. Sono riusciti ad organizzare una [conferenza](http://webnetconf.eu/) indipendente con speaker e partecipanti da tutta Europa a Milano. Ce l'hanno fatta da soli, con pochi [sponsor](http://webnetconf.eu/#sponsor) e tanta passione. I biglietti sono stati venduti in poco più di due ore, [l'agenda](http://webnetconf.eu/#agenda) è interessantissima e chiunque scriva applicazioni web non solo sulla piattaforma Microsoft non può perdere questa occasione. Questo dimostra ancora una volta che la filosofia nata con ugialt.net sia ancora molto apprezzata.

<!-- more -->

Anche io avrò uno slot che dedicherò a spiegare come un mini-framework come [Sinatra](http://www.sinatrarb.com/) possa essere utile per scrivere un server REST, poche righe di codice per ottenere quello che in altri linguaggi richiede un lungo setup e tanto codice di contorno. Per me è una sessione fuori dal mio territorio "dotnettiano", ma visto che in questi mesi per divertimento sto studiando un po' di cose nuove ho pensato che la cosa potesse interessare.

Se non siete riusciti ad iscrivervi non vi resta che mettervi in waiting list e sperare che qualcuno rinunci se invece siete tra i 100 fortunati a poter partecipare ci vediamo a Milano, sarà come sempre un'occasione per rivedere colleghi e amici e discutere di tecnologia.

PS Alcuni credono che anche io faccia parta dell'organizzazione perché web.net conf sembra il normale proseguimento di ugialt.net. Ma il merito è solo di Ugo e Simone, io stavolta non c'entro :-)
